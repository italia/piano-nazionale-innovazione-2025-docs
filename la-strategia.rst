La strategia
=============

La **strategia di innovazione** affonda le radici negli Obiettivi di Sviluppo Sostenibile (SDGs) delle Nazioni Unite, la cui analisi ha portato all’individuazione delle **tre sfide principali**: 

- la **digitalizzazione** della società;
- l’**innovazione** del Paese;
- lo sviluppo **sostenibile e etico** della società nel suo complesso. 
 
Abbiamo strutturato ogni sfida in **tre obiettivi** che si realizzano attraverso azioni concrete: le prime **venti (+1) azioni** di innovazione e digitalizzazione nella sezione “Piano d’azione”, rappresentano un punto di partenza.

Proprio per permettere un’attuazione efficace del piano strategico, la strategia:

- è stata inserita **sulla piattaforma partecipativa della Pubblica Amministrazione** `(Partecipa) <https://partecipa.gov.it/processes/innovazione-tecnologica/>`_, affinchè chiunque possa dare il suo contributo proponendo un’azione, un progetto un’iniziativa che risponda alle sfide lanciate dal documento; 
- sarà aggiornata ogni 4 mesi per verificare lo stato di sviluppo delle azioni, l’inserimento di nuove azioni e il raggiungimento della visione generale.

La strategia descrive **un processo di trasformazione strutturale e radicale del nostro Paese**, dalle infrastrutture digitali, ai servizi della Pubblica Amministrazione, alla collaborazione tra pubblico e privato nel generare innovazione. Per questo tutte le azioni richiedono un lavoro coordinato che verrà svolto attraverso la **cabina di regia istituita** con gli altri ministeri **e tavoli di coordinamento con i territori** (Comuni, Regioni), gli enti, le agenzie centrali, locali e i soggetti privati. 

All’interno della cabina di regia sono già nate delle **task force verticali con un numero ristretto di dicasteri**, che
riportano alla cabina di regia e che si occupano di azioni specifiche del piano strategico (es: la task force “lavori del futuro ”formata dal Ministero del lavoro, Miur, funzione pubblica; la task force “tech for ITaly” formata dal Maeci, Mise, Ministero del Lavoro, Ministero degli interni).

Le azioni verranno sviluppate di concerto anche con i territori (Comuni e Regioni) che avranno il nostro supporto nell’implementazione dei progetti di digitalizzazione e nella creazione di progetti ad hoc per attirare servizi innovativi e  
Roma, con la quale stiamo collaborando per digitalizzare i servizi dell’anagrafe, Padova, Taranto, dove definiamo un
progetto per la digitalizzazione di tutti i servizi e i processi della città, Napoli ecc... 

L’attuazione della strategia si basa anche sull’utilizzo di diversi fondi di finanziamento, in particolare: 
- fondi destinati all’innovazione nella manovra di bilancio; 
- fondi non ancora impegnati, afferenti a programmi nazionali e europei (es: Fondi Pon, Pon gov, Fondi di Coesione);
- fondi già disponibili o di nuova programmazione grazie ad una rinnovata collaborazione con il Dipartimento della funzione pubblica. 

   

