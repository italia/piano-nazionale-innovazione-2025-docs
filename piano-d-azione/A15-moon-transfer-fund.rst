A15 - MoonTransfer Fund & Missione Formare
==========================================

**COSA**

L’Italia investe in Ricerca, Sviluppo e Innovazione appena l’1,3 del PIL, meno della metà dei Paesi più innovativi, dato molto lontano dal 3.0% obiettivo europeo. Per migliorare il ranking non basta la quantità degli investimenti (che, pure, è importante), ma è essenziale la loro qualità. L’anello mancante è il raccordo tra una capacità di ricerca che pone l’Italia tra i primi in EU e nel mondo per pubblicazioni e brevetti e la velocità con cui questa eccellenza riesce a trasformarsi e creare nuove imprese e nuovi mercati. Il buco nero è il cd Technology Transfer Rate. Abbiamo identificato 5 grandi autentiche missioni, in cui giocare una parte del nostro Futuro: Mobilità, Robotica, AI, Cyber Security.

**COME**

Coordinandoci con il Ministero dello Sviluppo Economico, intendiamo dare immediato avvio a un Fondo di investimento di rapido intervento da *€60 milioni* dedicato esclusivamente Mobilità, Robotica, AI, Cyber Security. Il fondo che verrà incardinato in ENEA (Agenzia Nazionale per le Nuove Tecnologie, l’energia e lo sviluppo sostenibile) e che raccoglierà risorse finanziarie sia dai grandi investitori istituzionali europei, sia dal Governo, sia dagli investitori istituzionali e dalle grandi imprese nazionali. Il Fondo affronterà in modo innovativo queste sfide con uno scouting rivolto sia alle strutture di ricerca applicata sia finanziando la capacità innovativa del vasto tessuto delle PMI italiane. Sulla scia dello European Innovation Council appena lanciato, il Fondo MoonTransfer non sarà un fondo classico di venture capital, ma mescolerà strumenti di finanza innovativa che vanno dal grant alla equity al sostegno alla brevettazione in forma di grant d’onore.

La diffusione dello strumento e delle opportunità offerte passerà attraverso un progetto di alta formazione per nuovi giovani venture capitalist, ricercatori e innovatori sulla scia di un modello già sperimentato dal Fondo Europeo Investimenti in altri Paesi Europei che ENEA si prenderà carico di integrare con elementi specifici relativi sia alle PMI sia ai territori (prevedendo un capillare roadshow in tutti gli hub dell’innovazione, non solo nelle grandi città). Questo progetto di alta formazione ha il grande obiettivo di preparare oggi i nuovi grandi talenti che guideranno la crescita del nostro Paese domani.



