A13 - Made.IT, dall’idea all’impresa innovativa
================================================

**COSA**

Aiutare gli innovatori a *trasformare le loro idee in imprese* è compito anche dello Stato. Il progetto “Made.IT” è un programma di accompagnamento e comunicazione per startup tecnologiche che nascono in Italia nel campo dell’intelligenza artificiale, cyber security, robotica e mobilità autonoma.

**COME**

In collaborazione con gli altri Ministeri competenti, creeremo un programma strutturale e un brand che aggreghi tutte le misure esistenti e nuove misure per sviluppare il settore delle tecnologie innovative in Italia. 

Da nuovi contratti collettivi nazionali di lavoro per i lavoratori dell’ICT, a un sistema semplificato di visti che consenta una più facile circolazione dei lavoratori dell’ICT, a programmi di collaborazione bilanciati con l’estero e con gli incubatori stranieri per la crescita delle nostre start up, alla formazione, ai finanziamenti. Il progetto sarà completato
da iniziative di posizionamento anche comunicativo, che rendano uniche le nostre imprese tech nel mondo. Verrà lanciato il brand del settore tech made in ITaly il **MADE.IT** unito al programma “eccellenze del MadeIT”, che ogni anno prevede la **selezione di trenta idee innovative** da trasformare in altrettante imprese di successo. 
