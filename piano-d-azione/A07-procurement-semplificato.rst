A07 - Procurement semplificato per l’innovazione
================================================

**COSA**

Ripensare il processo di *procurement* per le Pubbliche Amministrazioni centrali e locali significa risolvere uno degli ostacoli principali alla digitalizzazione: gli enti che vogliono investire su prodotti e servizi digitali devono scontrarsi con un processo complesso, guidato dal “minor costo e non dal miglior prodotto”, estremamente lungo (4,5 mesi il tempo
minore), dove mancano competenze, sistemi standard di individuazione e valutazione dei fornitori e delle soluzioni (3 fornitori coprono il 52 per cento del fabbisogno di tecnologia).

**COME**

Per consentire alle amministrazioni di acquisire prodotti e servizi digitali in maniera semplice, veloce e con una efficiente allocazione delle risorse intendiamo semplificare l’utilizzo degli degli appalti innovativi (*precommercial procurement*), digitalizzare i processi di *procurement*, intervenire sui processi di gara di acquisto di tecnologia, proponendo un meccanismo di **deroga al codice degli appalti per i servizi digitali** (sotto specifiche condizioni) e promuovendo ogni altra iniziativa, che tenendo conto delle specificità del *procurement* pubblico, consenta all’Amministrazione di acquisire le soluzioni tecnologiche più utili. 
