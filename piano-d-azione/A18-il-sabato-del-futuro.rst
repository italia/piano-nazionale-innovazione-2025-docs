A18 - Il sabato del futuro
===========================

**COSA**

L’innovazione affascina, l’innovazione affabula, l’innovazione conquista e il nostro è un Paese ricco di straordinari innovatori. Eppure non c’è stima, studio, classifica europea o internazionale che non evidenzi l’impreparazione degli studenti italiani a giocarsi la loro partita con il futuro, la distanza siderale tra quello che i più giovani studiano e quello che
faranno da grandi, la disaffezione per gli studi in ambito matematico e tecnico. Non basterà ma abbiamo almeno il compito di provare a far innamorare i più giovani dell’innovazione, accendere la loro passione per il futuro, ispirare le scelte che faranno quando saranno più grandi. E, tra i tanti, uno dei posti giusti dai quali cominciare è la scuola.

**COME**

Nell’ambito del progetto Repubblica digitale (cfr. azione 19), vogliamo promuovere, con il Ministro per l’università e la ricerca scientifica e insieme a partner privati, il programma **“Il sabato del futuro”**, nell’ambito del quale dedicare dieci sabati all’anno all’aggiornamento degli studenti delle scuole superiori italiane, dei loro insegnanti sui settori più recenti della tecnologia e dell’innovazione I Sabato del Futuro coinvolgeranno ricercatori e scienziati delle università, degli enti di ricerca e delle aziende tecnologiche che racconteranno cosa succede nel mondo della tecnologia e dell’innovazione e come ciò che stiamo facendo oggi impatterà sul nostro futuro. Saranno appuntamenti aperti, distribuiti simultaneamente su
tutto il suolo nazionale e dovranno innescare curiosità e passione per il futuro e stimolare la curiosità e la conoscenza necessarie alle scelte professionali dei giovani.

