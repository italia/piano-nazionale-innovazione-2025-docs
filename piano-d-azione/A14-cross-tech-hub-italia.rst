A14 - Cross-Tech hub Italia
============================

**COSA**

L’innovazione produce innovazione, la tecnologia genera tecnologia. Sono contagiose e virali, contaminano. Il contesto in cui si opera è importante nei processi di trasformazione. Risorse economiche e ecosistema normativo a parte, ci sarà pure una ragione se la Silicon Valley è la Silicon Valley, e se tra il quartier generale di Google e quello di Facebook ci sono appena trenta minuti di bicicletta. È necessario creare anche in Italia ambienti ad alto potenziale tecnologico e innovativo.

**COME**

Il progetto prevede la creazione, lo sviluppo e la crescita, attraverso partnership pubblicoprivato, in coordinamento con gli altri Ministeri competenti, di **hub tecnologici cross industries** nel rispetto delle eccellenze dei territori nei quali i centri si insediano e partendo dalle eccellenze che già esistono nel nostro Paese.

**Le principali tecnologie di riferimento saranno intelligenza artificiale, cybersecurity, 5g mentre i settori saranno la mobilità autonoma e sostenibile e la robotica nonché i settori del made in ITaly** (settore manifatturiero, turismo, food, moda, design, sociale, *digital humanities*). Nell’ambito del progetto agiremo da facilitatori del dialogo e della convergenza tra soggetti pubblici e privati, Università, centri di ricerca interessati a dare origine ad autentiche eccellenze territoriali, ma soprattutto agiremo per la: 

1. creazione di servizi eccellenti a supporto della crescita dell’innovazione all’interno degli *hub* (servizi di internazionalizzazione, fundraising, supporto alla nascita di cvc ecc.);
2. semplificazione di pratiche burocratiche al fine di aggregare soggetti pubblici e privati;
3. creazione di cross industry lab verticali sulle tecnologie.

